187 SERMON XV 188

ils veulent obliger Dieu d’une faqon trop estrange,
ils ne sont point comme enfans envers leur pere:
· car il y a un regard servile qui· les pousse, ils sont
mercenaires, louagiers. Que faut-il donc? Qu’en
nous remettant au bon plaisir de Dieu nous ayons
ceste constance-la en nous, de l'honorer tant en
affliction qu’en prosperite, quelque chose qu'il face
ou dispose de nous, que nous demandions d’estre
siens et de perseverer en son obeissance. Si cela
n'est, tout- nostre service ne luy sera point agrea·
ble: combien qu'il plaise et soit beaucoup estime
en ce monde. Et ainsi ne rapportons pas la crainte
et reverence que nous portons a Dieu, a l'attente
que nous aurons qu'il nous face du bien selon no·
stre appetit. Mais encores qu’il nous soit rude et
aspre, que quelquefois il semble qu’il vueille fou·
droyer contre nous, que neantmoins nous demeu-
rions la comme en bride, pour dire, Seigneur, c’est
raison que ιιι domines sur tes creaturos. Aussi ce
n’est point a un enfant de commander a son Pere,
’ ne de luy imposer loy, ains de dire: Me voici, tu
me gouverneras selon ta bonne volonte, et cepen-
dant ie proteste que ie ne demande sinon que
t’estre subiet. Voila ce que nous avons a faire.
· Or il est vray que nous savons bien- (comme l'Es·
criture nous monstro) que ce n’est point peine
perdue de servir a. Dieu, il nous a promis ample
loyer que nous ne serens point frustrez d'une telle
attente: mais tant y a que ceste affection liberale
que i’ay dite precede, afin que nous ne faciens point
une paction avec Dieu, pour dire, qu'il nous soit
oblige selon nos appetis, qu'il faille que par neces·
site il nous accorde tout ce que nous aurons ima-

ine en nostre cerveau. Voila comme les serviteurs
ge Dieu cognoissans qu’il a leur service agreable,
et qu'il ne sera point inutile, ne serent point ap-
puyez toutesfois sur le loyer qu’il leur a promis:
tant s'en faudra qu'ils vueillent renger Dieu a leur
fantasie, ils ne luy viendront point imposer neces-
site, de faire ceci ou cela, mais en toute humilite
ils se remettront a tout ce qu'il luy plaist de faire.
Or ici quand ie parle du· loyer, ie ne traite point
si le loyer nous est deu ou non: car nous ne
sommes pas sur ceste matiere. Quand nous aurens
fait tout ce qui est possible, Dieu ne nous sera
point redevable, mais quand il nous promet loyer,
i’entens qu'il est gratuit, que cela n'est pas que
nous l'ayons merite, ne que nous en soyons dignes,
mais c’est d’autant que comme il nous a recens en
sa grace, il veut aussi advouer nos oeuvres‚ ouy,
lesquelles il fait par son sainct Esprit: car il n’y a
rien en nous quant au bien, mais ee que Dieu
nous a donne, il le recognoist, comme si nous luy
apportions: et quand il reqoit ainsi nos oeuvres par
sa pure bonte, cela est pour nous donner tant
meilleur courage de le servir, regal-dans a ses pro·

 

messes, ou il nous testifie, que nostre loyer est
ample au ciel, mesmes qu’en ce monde il nous
benira, et que rien ne nous pourra defaillir. Nous
pouvons donc ietter la les yeux, et nous.consoler:
mais cependant (comme i’ay dit) que nous ne fa·
ciens point nostre conte que Dieu nous doive
traitter a nostre guise: plustost advisons de nous
remettre entierement a luy, et nous assubiettir du
tout a sa bonne volonte. Voila la doctrine que
nous avons a recueillir de ce passage, laquelle nous
est plus qu’utile: car c'est la marquo qui discerne
les hypocrites d’avec les enfans de Dieu, un hypo·
crite en temps de prosperite, pourra bien magnifier
Dieu a pleine bouchet mais si les choses luy tour·
nent au rebo‘urs de son souhait, alors on le voit
tout change. Et qui est cause de cela? C’est
pouroe que telles gens ne portent nulle reverence
a Dieu, sinon d’autant qu’il s’accommode a eux.
Et quelle reverence est cela? Si ie me veux servir
de quelqu’un‚ et bien, pouroe que i’en pourray tirer
du profit, ie luy feray bonne mine: et s'il s'apper·
qoit de cela, il me reiettera comme un vilain, et a
bon droit. Et si les hommes mortels ne peuvent
souffrir une telle ingratitudo, que sera-ce quand
nous viendrons a Dieu? Faut-il que nous l’aimions,
ou que nous luy faciens honneur seulement entant
qu’il nous sera utile? quelle moquerie‘? ne voila
point l'ordre de nature tout perverty'? Mais s’il y
a vraye amitis nous honorerons un homme pour
les vertus que nous cognoissons en luy, et pource
que nous pouvons vivre ensemble d’un commun
accord, pour honorer Dieu. Quand (di-ie) Dieu
nous donne de telles marques, nous pourrons bien
servir et honorer un homme. Ainsi donc, nous
aurens bien ce regard-la envers les creatur-es qui
ne sont rien. Or quant a Dieu, il faut qu’il soit
honore a cause de, soy·mesme, d'autant qu’il le
merite: il faut que nous soyons tellement ravis a
son honneur que nous ne pensions point a nous,
sinon en second lieu, et en un degre inferieur.
Voila donc les hypocrites qui se declarent, en se
despitant· contre Dieu au temps d’adversite, et quand
il ne les traitte point a leur fantasie. Et pource
que la plus part sont adonnez a un tel vice, voila
plourquoy nous devons tant mieux observet ceste
octrine.

Or maintenant Elipbas adiouste: Reyarde qui
est le iuste qui ait iamais peri ‚2 repar-de si les droi-
turiers ont este extermines? Eliphas prend ici une
sentence qui est vraye, comme i’ay desia dit, que
les raisons qu'il a amenees contre Iob sont bonnes
et saintes, combien que la cause soit mauvaise,
'Dant y a donc que les principes qui sont ici mis
en avant, sont tirez de la pure verite de Dieu.
Parquoy c’est autaut comme si le sainct Esprit
avoit prononce ce mot, Que iamais l’homme iuste

 

